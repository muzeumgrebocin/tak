---
id: 405
title: 'Międzynarodowy Festiwal Papieru'
date: '2017-06-28T14:43:57+02:00'
author: drukarz
layout: revision
guid: 'http://muzeum.grebocin.pl/381-revision-v1/'
permalink: '/?p=405'
---

**Międzynarodowy Festiwal Papieru**

W piątek 7 lipca zapraszamy na festiwalowy dzień otwarty od godziny 10:00 do 14:00 wszystkich miłośników sztuki papierowej na warsztaty.

W planie warsztatów jest:

Przygotowanie mas papierniczych z różnymi dodatkami, czerpanie papieru z pulp z artystą z Peace Paper Project ze Stanów Zjednoczonych. “Drukowanie” papierem na papierze przy użyciu szablonów. Pokaz zdobienia papieru techniką ebru przygotowany przez artystkę z Ukrainy.

Międzynarodowy Festiwal Papieru to wydarzenie skierowane do osób kreatywnych i ciekawych sztuki papierniczej. Impreza organizowana jest po raz trzeci w Muzeum Piśmiennictwa i Drukarstwa w Grębocinie przy współpracy z Fundacją Świątynia Sztuki. Dofinansowana ze środków Marszałka Województwa Kujawsko-Pomorskiego. Moc atrakcji podczas wydarzenia zapewnia zespół kreatywnych ludzi z pasją, pracownicy muzeum oraz nasi goście z zagranicy – Stanów Zjednoczonych, Ukrainy i Białorusi. Projekt stworzyliśmy z chęci i potrzeby dzielenia się wiedzą dotyczącą papiernictwa, podtrzymania tradycji oraz łączenia nauki i historii z zabawą. Chcemy pokazać, że muzeum wcale nie musi być nudne i ciche, ale atrakcyjne i porywające, pełne czaru i niespodzianek. Na uczestników czekają ciekawe warsztaty, konkursy i zabawy.

Wstęp bezpłatny.

![](http://muzeum.grebocin.pl/wp-content/uploads/2017/06/plakat-festiwal-papieru-212x300.jpg) ![](http://muzeum.grebocin.pl/wp-content/uploads/2017/06/apf-300x300.jpg) ![](http://muzeum.grebocin.pl/wp-content/uploads/2017/06/apf2-300x300.jpg) ![](http://muzeum.grebocin.pl/wp-content/uploads/2017/06/apf3-300x300.jpg)