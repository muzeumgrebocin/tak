---
id: 827
title: 'Plakaty po konserwacji wracają do Muzeum Polskiego w Ameryce'
date: '2018-05-14T22:47:14+02:00'
author: drukarz
layout: revision
guid: 'http://muzeum.grebocin.pl/815-revision-v1/'
permalink: '/?p=827'
---

Po długich miesiącach skomplikowanej konserwacji, zbiór plakatów polskich z Muzeum Polskiego w Ameryce będzie prezentowany na wystawie w ramach obchodów 100 lecia Niepodległości Polski. Polonia amerykańska będzie miała okazję podziwiać go od 18 maja – 4 września 2018 w Chicago.

Wystawa obejmuje 70 plakatów z kolekcji Muzeum Polskiego w Ameryce, wybranych z plakatów poddanych konserwacji w Pracowni Konserwacji ARS VETA przy Muzeum Piśmiennictwa i Drukarstwa w Grębocinie, dzięki wieloletniemu grantowi przyznanemu przez Ministerstwo Kultury i Dziedzictwa Narodowego. Plakaty są przykładami najlepszej grafiki warsztatowej z okresu Polski Niepodległej i zostały poddane pełnej konserwacji: papier został odkwaszony, a one same naklejone na podłoże papierowe. W miejscach ubytku warstwy malarskiej został wykonany retusz. Konserwacja przedłuży życie plakatów o następne kilkadziesiąt lat. Zachwycają pełnym pięknem, będą cieszyć oczy po raz pierwszy od lat.

#### Wystawa zorganizowana dzięki hojnemu wsparciu sponsorów:

Ministerstwo Kultury i Dziedzictwa Narodowego  
Muzeum Piśmiennictwa i Drukarstwa w Grębocinie  
Fundacja Świątynia Sztuki  
Zjednoczenie Polskie Rzymsko-Katolickie w Ameryce,  
Victoria Granacki  
Małgorzata Palka

**Patronat honorowy: Konsulat Generalny Rzeczypospolitej Polskiej w Chicago**

![](http://muzeum.grebocin.pl/wp-content/uploads/2018/05/plakaty-01-300x179.jpg) ![](http://muzeum.grebocin.pl/wp-content/uploads/2018/05/plakaty-02-300x201.jpg) ![](http://muzeum.grebocin.pl/wp-content/uploads/2018/05/plakaty-03-300x200.jpg)

foto MPA