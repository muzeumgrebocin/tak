---
id: 2672
title: 'z cyklu Dyplomy'
date: '2023-07-18T16:42:33+02:00'
author: drukarz
layout: post
guid: 'https://muzeum.grebocin.pl/?p=2672'
permalink: /julia-dworakowska-i-marta-federowicz-z-cyklu-dyplomy/
image: /wp-content/uploads/2023/07/plakat-poziom.jpg
categories:
    - Aktualności
    - Galeria
---

Z cyklu „Dyplomy” prezentujemy wystawę prac dyplomowych, dwóch absolwentek Katedry Projektowania Graficznego Wydziału Sztuk Pięknych UMK w Toruniu Julii Dworakowskiej i Marty Federowicz, pod wdzięcznymi tytułami „Anomalia” i „Uczta”, wykonanych w Pracowni Serigrafii Katedry Grafiki pod okiem dr hab. Agaty Dworzak-Subocz, prof. UMK. Oba cykle grafik zabiorą nas w wakacyjną podróż śladami zwierząt i kuchni z całego świata, przedstawionych z lekkością i humorem.

<div class="gallery galleryid-2672 gallery-columns-5 gallery-size-thumbnail" id="gallery-39"><figure class="gallery-item"><div class="gallery-icon landscape"> [![](https://muzeum.grebocin.pl/wp-content/uploads/2023/07/361549471_782103423702894_7493038134186524585_n-150x150.jpg)](https://muzeum.grebocin.pl/wp-content/uploads/2023/07/361549471_782103423702894_7493038134186524585_n.jpg) </div></figure><figure class="gallery-item"><div class="gallery-icon portrait"> [![](https://muzeum.grebocin.pl/wp-content/uploads/2023/07/361935699_782104060369497_1444729263655036182_n-150x150.jpg)](https://muzeum.grebocin.pl/wp-content/uploads/2023/07/361935699_782104060369497_1444729263655036182_n.jpg) </div></figure><figure class="gallery-item"><div class="gallery-icon landscape"> [![](https://muzeum.grebocin.pl/wp-content/uploads/2023/07/361571110_782103977036172_4529522224117046415_n-150x150.jpg)](https://muzeum.grebocin.pl/wp-content/uploads/2023/07/361571110_782103977036172_4529522224117046415_n.jpg) </div></figure><figure class="gallery-item"><div class="gallery-icon portrait"> [![](https://muzeum.grebocin.pl/wp-content/uploads/2023/07/361661158_782103940369509_4530875993203465047_n-150x150.jpg)](https://muzeum.grebocin.pl/wp-content/uploads/2023/07/361661158_782103940369509_4530875993203465047_n.jpg) </div></figure><figure class="gallery-item"><div class="gallery-icon portrait"> [![](https://muzeum.grebocin.pl/wp-content/uploads/2023/07/361674669_782104027036167_3736396356892164204_n-150x150.jpg)](https://muzeum.grebocin.pl/wp-content/uploads/2023/07/361674669_782104027036167_3736396356892164204_n.jpg) </div></figure> </div>W serigrafiach Pani Julii Dworakowskiej punktem wyjścia, stały się zwierzęta i ich ludzkie wcielenia. Mamy tu ssaki, ptaki, płaza i gada w uczłowieczonych pozach z atrybutami pochodzącymi nie tylko ze świata natury, ale i ludzkich technologii. Krokodyla rozmawiającego przez telefon, kozę palącą fajkę czy tukana czytającego książkę. Oglądając prace Pani Julii nie sposób się nie uśmiechać, dostrzegając wszystkie te humorystyczne sytuacje. W cyklu Pani Marty zobaczymy osobistą wędrówkę autorki przez wybrane kraje i ich kulinaria. Mamy tu Europę i Świat. Rozpoczynamy od Polski i ogórków kiszonych poprzez Francję, Grecję, Izrael, St. Zjednoczone czy Meksyk. Oba cykle w pięknych, letnich kolorach.

Julia Dworakowska absolwentka Wydziału Sztuk Pięknych na Uniwersytecie Mikołaja Kopernika w Toruniu. Ukończyła grafikę ze specjalizacją projektowanie graficzne. W swoich pracach skupia się na prostocie i kontrastach. Inspiracje czerpie z natury i sztuki. Przedstawia antropomorficzne portrety różnych gatunków zwierząt. Każda z postaci ma przypisane atrybuty i symbole, które mają podkreślić dwoistość ich natury.

Marta Federowicz jest absolwentką liceum plastycznego im. Leona Wyczółkowskiego w Bydgoszczy. Skończyła Kierunek Grafika na Wydziale Sztuk Pięknych Uniwersytetu Mikołaja Kopernika w Toruniu. Obroniła dyplom artystyczny z projektowania graficznego pod kierunkiem dr hab. Nikodema Pręgowskiego, prof. UMK. Tworzy głównie w technice cyfrowej korzystając z programu Adobe Photoshop oraz Adobe Illustrator. W swoich pracach lubi korzystać z ręcznie pisanych liter i żywej, pastelowej kolorystyki, jednak wciąż eksperymentuje z nowymi środkami wyrazu i rozwija swój styl. Jej głównym obszarem zainteresowań jest ilustracja i plakat.