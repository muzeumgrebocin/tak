---
id: 2668
title: 'SKY Letter 2023'
date: '2023-07-18T16:28:28+02:00'
author: drukarz
layout: post
guid: 'https://muzeum.grebocin.pl/?p=2668'
permalink: /sky-letter-2023/
image: /wp-content/uploads/2023/07/sky-letter-2023.png
categories:
    - Aktualności
---

#### **Przedłużamy termin nadsyłania prac do 31.10.2023**

<div></div><div class="xdj266r x11i5rnm xat24cr x1mh8g0r x1vvkbs">Muzeum Piśmiennictwa i Drukarstwa w Grębocinie zaprasza artystów z całego świata do udziału w międzynarodowym projekcie **„SKY Letter 2023”**.</div><div class="x11i5rnm xat24cr x1mh8g0r x1vvkbs xtlvy1s">Latawiec – najstarszy i najprostszy przyrząd latający o bardzo bogatej symbolice – trwale kojarzony jest z wolnością i szczęściem, szczególnie w czasach niepokoju. Także idea latawca jako listu pomiędzy Ziemią a Niebem znana jest w historii różnych kultur świata, dlatego teraz chcemy wykorzystać ten rodzaj komunikacji jako jeden ze sposobów głoszenia pokoju. Po 14 edycjach organizowanego w Grębocinie Międzynarodowego Święta Latawca i kilkuletniej przerwie, dzisiaj ponownie nawiązujemy do naszej tradycji i zachęcamy Was do nadsyłania swoich prac, łączących w sobie ideę artystycznej karty pocztowej, czy podniebnego listu z formą mini latawca.</div><div></div><div></div><div></div><div class="x11i5rnm xat24cr x1mh8g0r x1vvkbs xtlvy1s">**SKY Letter 2023**</div><div class="x11i5rnm xat24cr x1mh8g0r x1vvkbs xtlvy1s">1. Organizatorem Projektu jest Muzeum Piśmiennictwa i Drukarstwa w Grębocinie wraz z Laboratorium Papieru Uniwersytetu Artystycznego w Poznaniu im. Magdaleny Abakanowicz  
2. Projekt jest otwarty dla artystów z całego świata.  
3. Zadaniem uczestnika jest nadesłanie co najmniej 1 mini-latawca z zapisanym na nim przesłaniem (na temat) wolności.  
4. Akceptowaną formą są latawce płaskie (latawce skrzynkowe nie biorą udziału w projekcie).  
5. Warunkiem uczestnictwa jest wykonanie w formie latawca pracy artystycznej o tematyce poświęconej idei wolności (FREEDOM). Dopuszczalne są wszystkie techniki plastyczne, o ile ich zastosowanie nie koliduje z funkcją latawca (np. kaligrafia, grafika, rysunek, akwarela).  
6. Maksymalne dopuszczalne wymiary: 10 x 15 cm  
7. Każdy uczestnik może przesłać dowolną ilość prac.  
8. Prace powinny być podpisane (imię, nazwisko, kraj pochodzenia) i przesłane wraz z wypełnionym formularzem zgłoszeniowym na adres:</div><div></div><div></div><div class="x11i5rnm xat24cr x1mh8g0r x1vvkbs xtlvy1s">**SKY Letter 2023**  
**Muzeum Piśmiennictwa i Drukarstwa**  
**Szkolna 31**  
**87-122 Grębocin**  
**POLAND**</div><div></div><div></div><div></div><div class="x11i5rnm xat24cr x1mh8g0r x1vvkbs xtlvy1s">9. **Termin nadsyłania prac upływa 31.10.2023 (decyduje data stempla pocztowego)**.  
10. Elektroniczną wersję formularza zgłoszeniowego oraz skan pracy w formacie jpg należy przesłać na adres: muzeum@grebocin.pl do 31.10.2023.  
11. Udział w projekcie jest bezpłatny.  
12. Prace nie będą odsyłane – uczestnictwo w projekcie jest zgodne z wyrażeniem zgody na nieodpłatne włączenie pracy do kolekcji muzealnej.  
13. Organizatorzy zastrzegają sobie prawo do selekcji prac, bez konieczności podawania przyczyn, jeśli dzieła sztuki okażą się niezgodne z założeniami projektu lub jeśli zostały odebrane uszkodzone.  
14. Nadesłane latawce będą prezentowane w wybranych lokalizacjach w Polsce w ramach Święta Latawca, a następnie w przestrzeni wystawienniczej Muzeum Piśmiennictwa i Drukarstwa w Grębocinie  
15. Po zakończeniu wystawy zostanie opublikowany katalog elektroniczny, dokumentujący uczestnictwo w projekcie. Katalog będzie dostępny do pobrania ze strony internetowej organizatora lub w innej wskazanej przez niego lokalizacji.  
16. Nadesłanie pracy wraz z podpisanym formularzem zgłoszeniowym jest równoznaczne z akceptacją regulaminu.</div>