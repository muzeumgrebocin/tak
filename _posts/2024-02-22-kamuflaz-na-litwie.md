---
id: 2856
title: '&#8222;Kamuflaż&#8221; na Litwie'
date: '2024-02-22T18:11:47+01:00'
author: drukarz
layout: post
guid: 'https://muzeum.grebocin.pl/?p=2856'
permalink: /kamuflaz-na-litwie/
image: /wp-content/uploads/2024/02/Zrzut-ekranu-2024-02-22-o-17.54.07.png
categories:
    - Aktualności
---

<div class="x78zum5 xdt5ytf xz62fqu x16ldp7u"><div class="xu06os2 x1ok221b"><div class="xdj266r x11i5rnm xat24cr x1mh8g0r x1vvkbs x126k92a"><div dir="auto">Zapraszamy na wystawę indywidualną Dariusza Subocza-Dyrektora Muzeum, która zostanie otwarta 23 lutego 2024 o godz. 15.00 w Muzeum Historycznym w Trokach na Litwie. Wystawa pt. „Kamuflaż” powstała dla upamiętnienia drugiej rocznicy wojny na Ukrainie.</div></div></div><div dir="auto"></div><div dir="auto"></div><div class="xu06os2 x1ok221b"><div class="xdj266r x11i5rnm xat24cr x1mh8g0r x1vvkbs x126k92a"><div dir="auto"></div></div><div dir="auto">![](http://muzeum.grebocin.pl/wp-content/uploads/2024/02/425013599_871239091469243_2891938468745917980_n-724x1024.jpg)</div><div class="x11i5rnm xat24cr x1mh8g0r x1vvkbs xtlvy1s x126k92a"><div dir="auto"></div><div dir="auto"></div>Wystawa pt. Kamuflaż zaprezentowana zostanie z okazji upamiętnienia drugiej rocznicy  
wybuchu wojny na Ukrainie. Koncepcja tej wystawy powstała podczas wizyty autora na  
Ukrainie w ramach misji pomocy konserwatorskiej udzielanej przez szwajcarską ALIPH  
Foundation we współpracy z Fundacją „Świątynia Sztuki”. Było to dostarczenie sprzętu  
konserwatorskiego mające na celu wspomóc pracownie konserwacji poprzez doposażenie w  
specjalistyczny sprzęt konserwacji Centrum Konserwacji w Kijowie i jego filii w Odessie,  
Charkowie i Lwowie.  
Inspiracją do stworzenia wystawy był fakt ostrzału Kijowa, który miał miejsce 10.10.2022 r.,  
w wyniku którego zagrożone było Centrum Konserwacji, a którego ostatecznym celem stał  
się pobliski plac zabaw, na którym na szczęście nie było wtedy bawiących się dzieci.  
Treść wystawy jest próbą zasygnalizowania widzowi o przemijaniu, które łączy się ze  
wzrostem obojętności. Stąd śmiercionośne odłamki, ich ostre krawędzie, stają się bardziej  
łagodne, przede wszystkim obojętne i nie aż tak bolesne. Z czasem przedmioty przyjmują  
kamuflaż zobojętnienia.  
Mały i niepozorny aluminiowy przedmiot staje się również mieczem przeznaczenia. Stanowi  
studium formy poprzez zmianę pokrycia aluminiowej skorupy różnymi materiałami.  
Zmieniamy jego odbiór, odbieramy mu grozę śmierci. Jest on pretekstem do zastanowienia  
się, czy ten kształt może stać się przedmiotem miłym, przedmiotem pożądania.  
Wystawa Kamuflaż jest kontynuacją cyklu „czerwona zaraza”, który rozpoczął się w marcu  
2022 r. wystawą „Katyń” będącą częścią projektu SHADOW w siedzibie Fundacji  
Kościuszkowskiej w Nowym Jorku. Miał on na celu przypomnienie tragedii katyńskiej na  
kontynencie amerykańskim. Spędzenie wielu miesięcy przy konserwacji kilku tysięcy  
papierowych obiektów z dołów śmierci, codzienne stykanie się z DNA ofiar, sprawiło, że  
autor postanowił wziąć udział w projekcie i wypowiedzieć się o tej tragedii, nie tylko jako  
konserwator.  
Przestrzenna realizacja zbudowana była z małych i dużych latawców sklejonych z kopii  
dokumentów, które autor konserwował. W niektórych kulturach latawiec i jego puszczanie  
na wiatr jest formą listu między ziemią a niebem, a papier archeologiczny stał się dla autora  
takim listem z zaświatów. Nikt się nie spodziewał, że temat wojny i jej okrucieństwa stanie  
się nagle naszą rzeczywistością.

Nota biograficzna:

Absolwent Konserwacji i Restauracji Dzieł Sztuki o specjalności konserwacja papieru i skóry  
oraz o specjalności konserwacja malarstwa i rzeźby polichromowanej na Wydziale Sztuk  
Pięknych Uniwersytetu Mikołaja Kopernika w Toruniu. Ukończył studia podyplomowe w  
zakresie zabytkoznawstwa i konserwatorstwa sztuki sakralnej (UMK). Założyciel i dyrektor  
Muzeum Piśmiennictwa i Drukarstwa w Grębocinie, mieszczącego się w odrestaurowanym  
przez niego dawnym gotyckim kościele. Prowadzi aktywną działalność konserwatorską w  
ramach kierowanej przez siebie pracowni konserwacji i restauracji dzieł sztuki. Właściciel  
największej w Polsce kolekcji zabytkowych ręcznych pras drukarskich, lokalny organizator  
życia kulturalnego oraz nauczyciel akademicki (do 2000 r. asystent na Wydziale Sztuk  
Pięknych UMK, a od 2018 r. adiunkt na Uniwersytecie Artystycznym w Poznaniu). Laureat  
wielu nagród i odznaczeń za działalność na polu kultury i sztuki.

<div dir="auto"></div></div><div class="x11i5rnm xat24cr x1mh8g0r x1vvkbs xtlvy1s x126k92a"><div dir="auto">**Wystawa potrwa od 23 lutego do 10 marca 2024 r. Muzeum Historyczne na Wyspie Trakai na Litwie.**</div></div><div class="x11i5rnm xat24cr x1mh8g0r x1vvkbs xtlvy1s x126k92a"><div dir="auto">**Organizatorzy: Muzeum Historii Trakian, Muzeum Piśmiennictwa i Drukarstwa w Grębocinie (Polska)**</div></div></div></div>