---
id: 2706
title: 'Makulatury &#8211; wystawa Karoliny Koterwas'
date: '2023-10-03T17:26:21+02:00'
author: drukarz
layout: post
guid: 'https://muzeum.grebocin.pl/?p=2706'
permalink: /makulatura-wystawa-karoliny-koterwas/
image: /wp-content/uploads/2023/10/poster-Karolina-Koterwas-1.png
categories:
    - Aktualności
    - Galeria
---

Zapraszamy na wystawę indywidualną Karoliny Koterwas, prezentującą książki i prace artystyczne, wykonane w pracowni Laboratorium Papieru pod opieką dr Dariusza Subosza oraz dr Marcina Lorenca, a także dwie prace powstałe w Pracowni Wydawnictw na Uniwersytecie Artystycznym im. Magdaleny Abakanowicz w Poznaniu.

![](http://muzeum.grebocin.pl/wp-content/uploads/2023/10/Zrzut-ekranu-2023-10-3-o-17.28.55.png)

Wystawa prezentuje wybrane prace z dziedziny introligatorstwa. Przedstawione obiekty stanowią eksplorację tradycyjnych technik szycia i oprawy, połączoną z eksperymentowaniem i kreatywnym podejściem do możliwości, jakie daje nam papier. Jest to zestawienie prac, które powstały w oparciu o tradycyjne japońskie i europejskie techniki oprawy książkowej oraz wiedzę zaczerpniętą z rzemiosła introligatorskiego. Łączą w sobie wiele technik, od tradycyjnego szycia, przez japońskie metody barwienia papieru, do wykonywanie złoceń i uszlachetnień.

![](http://muzeum.grebocin.pl/wp-content/uploads/2023/10/Zrzut-ekranu-2023-10-3-o-16.58.55.png)

Karolina Koterwas jest studentką na Wydziale Grafiki i Komunikacji Wizualnej na Uniwersytecie Artystycznym im. Magdaleny Abakanowicz w Poznaniu. Wśród jej zainteresowań największą rolę odgrywa papier – w swojej twórczości skupia się głównie na pracy z książką, tworząc zarówno publikacje użytkowe jak i obiekty artystyczne.

![](http://muzeum.grebocin.pl/wp-content/uploads/2023/10/Zrzut-ekranu-2023-10-3-o-17.28.38.png)

Wstęp wolny

Wystawa czynna do 30 listopada.