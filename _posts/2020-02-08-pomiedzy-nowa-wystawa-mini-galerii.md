---
id: 1327
title: 'Pomiędzy &#8211; nowa wystawa w Mini Galerii'
date: '2020-02-08T10:47:41+01:00'
author: drukarz
layout: post
guid: 'http://muzeum.grebocin.pl/?p=1327'
permalink: /pomiedzy-nowa-wystawa-mini-galerii/
image: /wp-content/uploads/2020/02/pomiędzy-grafika-grafika.jpg
categories:
    - Aktualności
---

Nowa odsłona w Mini Galerii to prezentacja grafiki dwóch artystek związanych z Wydziałem Sztuk Pięknych UMK w Toruniu Izabelli Retkowskiej i Agaty Dworzak-Subocz z cyklu WYKŁADOWCY. Obie artystki wykorzystując zapis fotograficzny kreują autonomiczne światy oparte na odmiennej percepcji.

POMIĘDZY TYM CO NAS OTACZA A TYM CO WIDZIMY, POMIĘDZY OKIEM A UMYSŁEM RODZI SIĘ OBRAZ. REALNOŚĆ I FIKCJA STAJĄ SIĘ TWORZYWEM, Z KTÓREGO ARTYSTKI BUDUJĄ WIRTUALNE PRZESTRZENIE.

**Izabella Retkowska** – doktor habilitowany sztuk plastycznych w zakresie sztuk pięknych. W latach 2006 – 2017 związana z Zakładem Grafiki na Wydziale Sztuk Pięknych UMK w Toruniu. Obecnie mieszka i tworzy w Niemczech. Zajmuje się grafiką, fotografią  
kreacyjną, wideo i animacją. Autorka 17 wystaw indywidualnych. Brała udział w ponad 100 wystawach i festiwalach w kraju i za granicą m.in. w Niemczech, Indiach, Rumunii, Grecji, Słowacji, St. Zjednoczonych, Kanadzie czy we Włoszech. Laureatka wielu konkursów fotograficznych i graficznych w kraju i za granicą.

**Agata Dworzak-Subocz** – Doktor habilitowany sztuki, prof. UMK, nauczyciel akademicki na Wydziale Sztuk Pięknych UMK w Toruniu. Prowadzi zajęcia ze studentami z podstaw grafiki warsztatowej, technik druku płaskiego i cyfrowego przetwarzania obrazu. Laureatka wielu konkursów z dziedziny grafiki warsztatowej i cyfrowej. Dwukrotna stypendystka Ministra Kultury i Dziedzictwa Narodowego. Jej grafiki prezentowane były na 34 wystawach indywidualnych i 145 wystawach zbiorowych w Polsce i za granicą m.in. w Niemczech, St. Zjednoczonych, Argentynie, Korei, Indiach, Bułgarii, Belgii, Rumunii, Słowenii, Chorwacji, Portugalii, Białorusi, Kanadzie, Chinach, Cyprze, Hiszpanii, Węgrzech i na Litwie. Członek Stowarzyszenia  
Międzynarodowe Triennale Grafiki w Krakowie i Peace Paper Project /USA/.  
Prezes Fundacji Świątynia Sztuki.